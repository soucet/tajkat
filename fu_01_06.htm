<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<title>Fulcanelli: Tajemství katedrál - Paříž</title>
<meta name="Author" content="Fulcanelli">
<meta name="Description" content="Tajemství katedrál">
<link rel="STYLESHEET" type="text/css" href="styly.css">
<link rel="shortcut icon" href="../../esoteric.gif">
</head>
<body>
<p align="center"><font size="+3">Paříž</font><br>&nbsp;<br>&nbsp;<br>
I</p>
&nbsp;&nbsp;&nbsp; Katedrála v Paříži, tak jako většina metropolitních bazilik, byla postavena, aby v ní mohla být vzývána blahoslavená Panna Marie nebo Panna-Matka. Obecným názvem těchto chrámů je <i>Notre-Dame</i>. Na Sicílii nesou ještě expresivnější jméno - <i>Bohorodičky</i> (Matrices - pozn. překl.). Tyto chrámy jsou zasvěceny <i>Matce</i> (lat. <i>mater, matris</i>), Matrone v původním smyslu slova, z nějž se porušením stala <i>Madona</i> (ital. <i>madona</i>), má Paní, a v širším smyslu Naše-Paní (Notre-Dame).<br>
&nbsp;&nbsp;&nbsp; Pokročme od mříže chrámové předsíně a začněme studii průčelí u velkého portálu, řečeného centrální portál, nebo portál Soudu.<br>
<img src="fu010601.jpg" width="330" height="346" align="right" alt="NOTRE-DAME, Paříž.&#10;Alchymie." hspace="10">
&nbsp;&nbsp;&nbsp; <a name="zpet1"></a>Na podpěrném pilíři, který dělí ústupkový portál ve dvě části, spatřujeme řadu alegorických zobrazení středověkých věd. Na čestném místě proti předehrami je zpodobněna Alchymie jako žena, jejíž čelo se dotýká oblaků. Sedíc na trůnu, třímá v levé ruce žezlo - odznak svrchovanosti, zatímco pravice drží dvě knihy, z nichž prvá rozevřená (exoterismus) takřka zakrývá druhou zavřenou (esoterismus). Mezi koleny vidíme žebřík, který se opírá o její hruď; má devět stupňů - je to <i>scala philosophorum</i>, hieroglyf trpělivosti, kterou musí věrní prokázat během devíti postupných operací nesnadné hermetické práce (obrázek). «Trpělivost je žebřík Filosofů, praví Valois,<a href="#1"><sup>1</sup></a> a pokora branou do jejich zahrady; neboť kdokoliv vytrvá bez pýchy a závisti, Bůh se nad ním slituje.»<br>
&nbsp;&nbsp;&nbsp; Takový je název kapitoly mudrců této <i>Mutus Liber</i>, jíž je gotický chrám; okultní Bible, jejíž listy jsou z masivního kamene, má tento frontispis; a toto je otisk, pečeť Velkého Díla světského v čele Velkého Díla křesťanského. Nemohlo být umístěno lépe než na samém prahu hlavního vchodu.<br>
&nbsp;&nbsp;&nbsp; Tímto způsobem se vyjevuje, že katedrála spočívá na alchymické vědě, zabývající se bádáním o přeměnách prvotní substance, o základní <i>Materii</i> (lat. <i>materea</i>, kořen <i>mater</i>, matka). Neboť Panna-Matka, zbavena svého symbolického závoje, není ničím jiným, než personifikací prvotní substance, tvůrčím Principem všeho co jest, jejž věda používá, aby uskutečnila své záměry. Toto je také smysl, ostatně velice jasný, oné zvláštní epištoly, která je čtena při mši Neposkvrněného Početí Panny, z níž citujeme:<br>
&nbsp;&nbsp;&nbsp; «Patřila jsem Pánu od počátku jeho cest. Byla jsem <i>přede vším stvořením</i>. Byla jsem od věčnosti, <i>dříve než byla stvořena země</i>. Hlubiny ještě nebyly a již jsem byla počata. Ze země ještě nevyšly prameny; ještě nebyla ztvárněna těžká těla hor; byla jsem zplozena dříve než pahorky. Ještě nestvořil ani zemi, ani řeky tekoucí do moře, ani neupevnil póly světa. Když připravoval Nebesa, byla jsem přítomna; když obklopil hlubiny jejich mezemi a předepsal neporušitelný zákon; když upevňoval ovzduší nad zemí; když dal rovnováhu vodám pramenů; když uzavřel moře do jeho hranic a když vnutil zákon vodám, aby nepřekročily své meze; když položil základy země, <i>byla jsem s ním</i> a řídila všechny věci.» (Též <a class="b" href="../../Posvatne/Bible/Spol/Pr.htm#8-22">Kniha Přísloví, 8/22-29</a> - pozn. překl.).<br>
&nbsp;&nbsp;&nbsp; <a name="zpet2"></a>Jedná se zde zcela zřejmě <i>o samu esenci věcí</i>. A skutečně z Litanií se dovídáme, že Panna <i>je Nádobou obsahující Dech, který je ve všech věcech; Nádoba ducha</i>. «Na stole ve výši prsou Mágů, říká nám Eteilla,<a href="#2"><sup>2</sup></a> byla na jedné straně kniha nebo řada listů nebo zlaté plíšky (kniha Thovtova), na druhé straně <i>nádoba plná</i> nebesko-astrálního <i>liquores</i>, složeného z jedné třetiny z divokého medu, z jednoho dílu pozemské vody a z jednoho dílu nebeské vody... Tajemství, mystérium bylo tudíž v <i>nádobě</i>.»<br>
&nbsp;&nbsp;&nbsp; <a name="zpet3"></a>Tato jedinečná Panna - <i>Virgo singularis</i>, jak ji výslovně označuje církev - je nadto glorifikována přívlastky bezpečně prozrazujícími její původ. Cožpak ji také nenazýváme Palmou Trpělivosti <i>(Palma patientiae</i>), Lilií mezi trny<a href="#3"><sup>3</sup></a> <i>(Lilium inter spinas), Symbolickým Medem</i> Samsonovým, <i>Rounem Gédéonovým, Mystickou Růží, Bránou Nebes, Zlatým Domem</i> atd? Tytéž texty ještě nazývají Marii <i>Sídlem Moudrosti</i>, tedy vlastně <i>Předmětem Vědy</i> hermetické, universální moudrostí. V symbolice planetárních kovů je <i>Lunou</i>, přijímající paprsky od Slunce a skrytě je uchovávající ve svém lůně. Je rozdělovatelkou pasivní substance, již oživí sluneční duch. Marie, Panna a Matka, tudíž reprezentuje formu; Elie, Slunce, Bůh Otec je emblémem životního ducha. Spojením těchto dvou principů vzniká živoucí materie, podrobená střídání zákonů změny a posloupnosti (progrese). Je to tedy <i>Ježíš</i>, vtělený duch, ztělesněný oheň ve věcech tak, jak je poznáváme zde dole:
<p align="center">A SLOVO TĚLEM UČINĚNO JEST<br>A PŘEBÝVALO MEZI NÁMI.</p>
&nbsp;&nbsp;&nbsp; Na druhé straně nás Bible učí, že Marie, matka Ježíšova, byla kmenem <i>Jessé</i>. Nuže hebrejské slovo <i>Jes</i> znamená <i>oheň, slunce</i>, božstvo. Býti z kmene Jessé znamená být z rodu slunce, ohně. Stejně jako materie odvozuje svůj původ z <i>ohně</i> slunečního, tak i samotné jméno <i>Ježíš</i> se nám zjevuje ve své původní a nebeské nádheře: <i>oheň, slunce, Bůh</i>.<br>
&nbsp;&nbsp;&nbsp; Konečně v <i>Ave Regina</i> je Panna výstižně nazývána <i>Kořen</i> (Salva, radix), aby se naznačilo, že je principem a počátkem Všeho. «Buď pozdraven kořen, skrze který Světlo ozářilo svět.»<br>
...<br>
&nbsp;&nbsp;&nbsp; Na pilířích bez patek, které podpírají svorník a místo, v němž začíná klenba, se nacházejí znamení zodiaku. Vycházejíce od zdola nahoru se jako s prvním setkáváme se <i>Skopcem</i> (Aries), potom s <i>Býkem</i> a úplně nahoře s <i>Blíženci</i>. Tyto jarní měsíce označují začátek práce a příznivý čas k našim operacím.<br>
&nbsp;&nbsp;&nbsp; Bezpochyby se nám namítne, že zodiak nemusí mít žádný okultní význam a může zcela jednoznačně představovat zónu souhvězdí. V tom případě bychom ale museli znovu objevit hvězdný řád, kosmickou posloupnost zodiakálních figur, jakou Staří vůbec neznali. Nuže, po <i>Blížencích</i> zde následuje <i>Lev</i>, který se zmocnil pozice <i>Raka</i> a odmrštil ho na protilehlý pilíř. Touto obratnou transpozicí chtěl <i>zobrazitel</i> (imagier) vyznačit konjunkci filosofického fermentu - neboli <i>Lva</i> - s merkuriální kompozicí, jednotu, která musí být dovršena ke konci čtvrtého měsíce prvního Díla.<br>
<img src="fu010631.jpg" width="414" height="356" hspace="10" vspace="5" align="left" alt="NOTRE-DAME, Paříž, Portál Panny.&#10;Hvězdná lázeň.">
&nbsp;&nbsp;&nbsp; Pod chrámovou předsíní stojí za povšimnutí i čtyřboký, opravdu zvláštní basreliéf. Je syntetickým vyjádřením <i>kondenzace universálního Ducha</i>, který, okamžitě materializován, tvoří proslulou <i>Lázeň hvězd</i>, v níž se musí chemické Slunce a Luna vykoupat, změnit přirozenost a omládnout. Vidíme tu dítě, padající z tyglíku, velkého jako konvice na vodu: konvici drží stojící archanděl se svatozáří a rozpjatými křídly, v postoji a s gestem toho, kdo bije nevinného. Pozadí kompozice tvoří noční, hvězdnaté nebe (obrázek). V tomto námětu opět rozpoznáváme velice zjednodušenou alegorii, tolik drahou Mikuláši Flamelovi, <i>Vraždění Neviňátek</i>, s kterou se ještě setkáváme na vitraji Sainte-Chapelle.<br>
&nbsp;&nbsp;&nbsp; Přesto, že neuvedeme žádné podrobnosti práce - to se neodvážil učinit žádný z autorů - přece jen řekneme, že <i>universální Duch</i>, korporifikovaný v minerálech pod alchymickým jménem <i>Síry</i>, konstituuje princip a účinný agens všech metalických tinktur. Ale tohoto <i>Ducha</i>, tuto červenou <i>krev</i> dětí, nelze obdržet jinak, než rozložením toho, co v nich bylo přírodou nashromážděno. Je tedy nezbytné, aby tělo, které je ukřižováno, a které umírá, zhynulo, chceme-li získat <i>duši, metalický život a nebeskou Rosu, jež</i> obsahovalo. A tato kvintesence, přelita do čistého, upevněného, dokonale stráveného těla, dá zrod novému tvoru, zářivějšímu než všichni ti, z nichž vzešel. Těla na sebe vzájemně nepůsobí, jedině duch je aktivní a jednající.<br>
&nbsp;&nbsp;&nbsp; <a name="zpet38"></a>Mudrci, vědouce, že minerální krev, potřebná k oživení fixního a inertního těla ze zlata, je jenom kondenzací universálního Ducha, duší každé věci, a že tato kondenzace ve formě vlhkosti, schopné pronikat a vytvářet vegetativní sublunární směsi se uskutečňuje pouze v noci, za ochrany temnot, čistého nebe a klidného ovzduší a konečně, že roční doba, během které se s větší aktivitou a hojností manifestuje, odpovídá pozemskému jaru - ze všech těchto vzájemně souvisejících důvodů - ji pojmenovali <i>Májovou Rosou</i>. Nijak nás tedy Thomas Corneille<a href="#38"><sup>38</sup></a> nepřekvapuje svým ujištěním, že velcí mistři Růže-Kříže byli nazýváni <i>Bratry Vařené Rosy</i> (Fr&#232;res de la Rosée-Cuite), což je význam, který oni sami dávali iniciálám svého řádu: F. R. C.<br>
&nbsp;&nbsp;&nbsp; <a name="zpet39"></a>Kdyby neexistovaly nepřekročitelné meze, rádi bychom na toto téma krajní důležitosti chtěli hovořit obšírněji a ukázat, že <i>Májová Rosa</i> (Maja byla matka Hermova) - oživující vlhkost měsíce Mariina, <i>Panna matka</i> - se snadno vylučuje z neobyčejného, zavrženého a opovrhovaného těla, jehož charakteristiky jsme již popsali. Zde se dotýkáme nejvyššího tajemství Díla a chceme dodržet svou přísahu. To je ono <i>Verbum dimissum</i> Trévisanovo, <i>Ztracené slovo</i> středověkých svobodných zednářů, slovo, v jehož nalezení věřila všechna hermetická Bratrstva a jehož hledání je cílem jejich práce a důvodem jejich existence.<a href="#39"><sup>38</sup></a><br>
&nbsp;&nbsp;&nbsp; Nezapomeňme. <i>Post tenebras lux</i>. Světlo vychází z temnoty, je rozptýleno ve tmě, v černi, jako den v noci. Byl to právě temný <i>Chaos</i>, z nějž bylo odděleno světlo, jehož zář byla soustředěna: a jestliže se Duch boží v den Stvoření vznášel nad vodami hlubin - <i>Spiritus Domini ferebatur super aquas</i> - nemohl být tento neviditelný duch zprvu rozlišen od vodnaté látky a rozplýval se v ní.<br>
&nbsp;&nbsp;&nbsp; Konečně se rozpomeňme, že Bůh potřeboval <i>šesti dnů</i> k dokončení Velkého Díla; že světlo bylo odděleno prvního dne, a že následující dny byly determinovány tak jako naše, pravidelnými a alternativními intervaly tmy a světla:
<blockquote>
O půlnoci, Panna matka,<br>
Rodí tuto <i>zářící hvězdu</i>;<br>
V onom zázračném okamžiku<br>
Jmenujeme Boha naším bratrem.
</blockquote>&nbsp;
<p align="center">VII</p>
...<br>
&nbsp;&nbsp;&nbsp; Jestliže dále prozkoumáváme výzdobu oné zvláštní kamenné stavby, povšimneme si nehlubokých žlábků, nahoře zaoblených a dole rovně ukončených. Na levém boku se ve čtverci nad žlábky nalézá květ se čtyřmi štíhlými lístky, symbolizující universální matérii, čtveřici <i>prvních elementů</i>, o nichž učí Aristotelova doktrína, ve středověku obecně uznávaná. Dole pod nimi dvě <i>přírody</i>, s nimiž alchymista pracuje a jejichž spojení dává <i>Saturna</i> (Saturne) Mudrců, anagramatické pojmenování <i>přirozeností</i> (natures). Čtyři, podle sklonu hořící rampy stupňovitě se zkracující žlábky, které se nacházejí mezi předními sloupky, symbolizují čtveřici <i>druhých elementů;</i> konečně z každé strany athanoru pod samými spáry draka je pět jednin <i>kvintesence</i>, která obsahuje tři principy a dvě přirozenosti, takže sečteny dávají počet deseti, «jímž vše přestává a končí».<br>
...<br>
<p>&nbsp;</p><hr noshade>
<div class="poznamka">
<b>Poznámky:</b><br>
<a name="1" href="#zpet1"><sup>&nbsp;&nbsp;1</sup></a>&nbsp;&nbsp;<i>&#338;vres de Nicolas Grosparmy et Nicolas  Valois</i>. Mss. Bibleoth. de l'Arsenal, č. 2516 (166 S. A. F.), str. 176.<br>
<a name="2" href="#zpet2"><sup>&nbsp;&nbsp;2</sup></a>&nbsp;&nbsp;Etteilla, <i>Le Denier du Pauvre</i>, v <i>Sept nuances de l'&#338;uvre philosophique</i>, s. 1. n. d. (1786), str. 57.br>
<a name="3" href="#zpet3"><sup>&nbsp;&nbsp;3</sup></a>&nbsp;&nbsp;To je titul slavných alchymistických mistrů Agricoly a Ticinensisa. Cf. biblioth. v Remeši (159); v Bordeaux (533); v Lyonu (154); v Cambrai (919).<br>
<a name="4" href="#zpet4"><sup>&nbsp;&nbsp;4</sup></a>&nbsp;&nbsp;Fryžská čapka, která pokrývala hlavy sans-culottů jakožto jeden z ochranných talismanů uprostřed revolučních hekatomb, byla rozlišujícím znamením Zasvěcených. Vědec Pierre Dujols v analyzujícím díle Lombardově (z Langres): <i>Histoire des Jacobins, depuis 1789 jusqu'&#224; ce jour, ou Etat de l'Europe en novembre 1820</i> (Paříž 1820) píše, že až do stupně Epopta <i>(v Eleusinských mystériích)</i> «se ptali nového člena, <i>zda v sobě pociťuje sílu, vůli a oddanost nezbytné pro ty, kdo přikládají ruku k</i> VELKÉMU DÍLU. Tehdy mu vložili červenou čapku na hlavu, pronášejíce formuli: «Pokryj se touto čapkou, platí více než koruna krále.» Nepochybujme o tom, že tento druh okřídlené čapky, nazývané v <i>Mitraikách libéria</i>, a který dříve označoval propuštěné otroky, byl zednářským symbolem a nevyšším znakem Zasvěcení. Nedivme se, že ho spatřujeme i na našich mincích a veřejných pomnících.»<br>
<a name="5" href="#zpet5"><sup>&nbsp;&nbsp;5</sup></a>&nbsp;&nbsp;Viz: J. Mangin de Richebourg,  <i>Biblioth&#232;que des Philosophes Chimiques</i>. Paříž, 1741, díl II, pojednání VII.<br>
<a name="6" href="#zpet6"><sup>&nbsp;&nbsp;6</sup></a>&nbsp;&nbsp;«Znamenej   tento  dub»  říká přímo  Flamel  v   <i>Livre  des Figures hiéroglyphiques.</i><br>
<a name="7" href="#zpet7"><sup>&nbsp;&nbsp;7</sup></a>&nbsp;&nbsp;Viz: Noël, <i>Dictionnaire de la Fable</i>. Paříž, Le Normant, 1801.<br>
<a name="8" href="#zpet8"><sup>&nbsp;&nbsp;8</sup></a>&nbsp;&nbsp;<i>Azoth</i> nebo <i>Moyen de faire l'Or caché des Philosophes</i> napsaný Basilem Valentinem. Paříž, Pierre Moët, 1659, str. 51.<br>
<a name="9" href="#zpet9"><sup>&nbsp;&nbsp;9</sup></a>&nbsp;&nbsp;  G. J. Witkowski, <i>L'Art profane &#224; l'Eglise</i>. Etranger, str. 63.<br>
<a name="10" href="#zpet10"><sup>10</sup></a>&nbsp;&nbsp;«Zatímco krev vytéká z požehnané rány Kristovy, a svatá Panna tiskne svůj panenský prs, mléko a krev tryskají a mísí se, stávajíce se Fontánou Života a pramenem Dobra.»<br>
<a name="11" href="#zpet11"><sup>11</sup></a>&nbsp;&nbsp;<i>Recueil de Sept Figures pientes</i>. Bibl. de l'Arsenal, č. 3047 (153 S. A. F.).<br>
<a name="12" href="#zpet12"><sup>12</sup></a>&nbsp;&nbsp;Trismosin, <i>La Toyson d'Or</i>, Paříž, Ch. Sevestre, 1612, str. 52.<br>
<a name="13" href="#zpet13"><sup>13</sup></a>&nbsp;&nbsp;Le Breton, <i>Clefs de la Philosophie Spagyrique</i>. Paříž, Jombert, 1722, str. 282.<br>
<a name="14" href="#zpet14"><sup>14</sup></a>&nbsp;&nbsp;<i> La Nature &#224; découvert</i> od le Chevalier Inconnu. Aix, 1669.<br>
<a name="15" href="#zpet15"><sup>15</sup></a>&nbsp;&nbsp;<i>La Clef du Cabinet hermétique</i>. Mss. z XVIII. století. Anon., s. l. n. d.<br>
<a name="16" href="#zpet16"><sup>16</sup></a>&nbsp;&nbsp;Bernard Trévisan, <i>La Parole délaissée</i>. Paříž, Jean Sara, 1618, str. 39.<br>
<a name="17" href="#zpet17"><sup>17</sup></a>&nbsp;&nbsp;Autor tímto křestním jménem má na mysli Raymonda Lulla (Doctor Illuminatus).<br>
<a name="18" href="#zpet17"><sup>18</sup></a>&nbsp;&nbsp;Jméno <i>Klíč</i> se dává každé radikální alchymické disoluci (totiž <i>neredukovatelne</i>), a může označovat i <i>menstruum</i> nebo rozpouštědla tuto disoluci schopná uskutečnit.<br>
<a name="19" href="#zpet19"><sup>19</sup></a>&nbsp;&nbsp;<i>Le Filet d'Artadne.</i> Paříž, d Houry, 1695, str. 99.<br>
<a name="20" href="#zpet20"><sup>20</sup></a>&nbsp;&nbsp;S přidaným komentářem od Limojona de Saint-Didier v <i>Triomphe hermétique</i> nebo <i>Pierre philosophale victorieuse</i>. Amsterdam, Wietsten, 1699 a Desbordes, 1710.<br>
Toto vzácné dílo znovu vydal Atlantis včetně symbolického frontispis a jeho výkladu, které tak často chybějí u starých exemplářů.<br>
<a name="21" href="#zpet21"><sup>21</sup></a>&nbsp;&nbsp;<i>Le Secret Livre d'Artephius</i> v <i>Trois Traitez de la Philosophie naturelle</i>. Paříž, Marette, 1612.<br>
<a name="22" href="#zpet21"><sup>22</sup></a>&nbsp;&nbsp;Pontanus, <i>De Lapide Philosophico</i>. Francofurti, 1614.<br>
<a name="23" href="#zpet21"><sup>23</sup></a>&nbsp;&nbsp;Rukopis národní knihovny, 19969.<br>
<a name="24" href="#zpet24"><sup>24</sup></a>&nbsp;&nbsp;</i>Frédéric Portai<i>, Des Couleurs symboliques</i>. Paříž, Treuttel et Würtz, 1857, str. 2.<br>
<a name="25" href="#zpet25"><sup>25</sup></a>&nbsp;&nbsp;<i>Denier du Pauvre</i> ou <i>la Perfection des métaux</i>. Paříž (okolo roku 1785), str. 58.<br>
<a name="26" href="#zpet25"><sup>26</sup></a>&nbsp;&nbsp;Tento obraz prý byl namalován v polovině XVII. století.<br>
<a name="27" href="#zpet27"><sup>27</sup></a>&nbsp;&nbsp;J. Tollius, <i>Le Chemin du Ciel Chymique</i>. Překl. z <i>Manuductio</i> a <i>C&#339;lum Chemicum</i>. Amstel&aelig;dami, Janss. Waesbergios, 1688.<br>
<a name="28" href="#zpet28"><sup>28</sup></a>&nbsp;&nbsp;Lenglet-Dufresnoy <i>Histoire de la Philosophie Hermétique. - L'Entrée au Palais Fermé du Roy</i>, díl II, str. 35. Paříž, Coustelier, 1742.br>
<a name="29" href="#zpet29"><sup>29</sup></a>&nbsp;&nbsp;Tato šestiposchoďová budova, vystavěná z otesaných kamenů, se nalézá v XVII. okrsku na bulváru Péreire (na rohu s ulicí de Monbel). Rovněž v Tousson u Malesherbes (Seine-et-Oise) starý veliký dům z XVIII. století má na průčelí vyrytý následující nápis v dobovém stylu, u něhož respektujeme uspořádání a pravopis:
<p align="center">Par un <i>Laboureur</i><br>
je fus construite.<br>
Sans intér&#234;t et d'un don zellé,<br>
il m'a nommée PIERRE BELLE.<br>
1762.</p>
<div align="center">(<i>Rolník</i><br>
mne vystavěl<br>
nezištně a horlivě,<br>
a pojmenoval mne KRÁSNÝ KÁMEN.<br>
1762.)</div>
(Alchymie byla nazývána <i>nebeským</i> (zářícím - pozn. překl.) <i>Rolnictvím</i> a její Adepti <i>Rolníky)</i>.<br>
<a name="30" href="#zpet30"><sup>30</sup></a>&nbsp;&nbsp;Vide supra, str. 96.<br>
<a name="31" href="#zpet30"><sup>31</sup></a>&nbsp;&nbsp;<i>Douze Clefs de Philosophie</i> od Bratra Basila Valentina. Paříž, Moët, 1659, klíč 12. (Znovu vydán v <i>Editions de minuit</i> v roce 1956).<br>
<a name="32" href="#zpet32"><sup>32</sup></a>&nbsp;&nbsp;De Respour, <i>Rares Expériences sur l'Esprit minéral</i>. Paříž Langlois et Barbin, 1668.<br>
<a name="33" href="#zpet33"><sup>33</sup></a>&nbsp;&nbsp;<i>Nouvelle Lumi&#232;re chymique. Traité du Soufre</i>, str. 78. Paříž, d'Houry, 1649.<br>
<a name="34" href="#zpet34"><sup>34</sup></a>&nbsp;&nbsp;Tištěno v <i>&#338;uvres tant Médicinaless que Chymiques</i>, od R. P. de Castaigne. Paříž, de la Nove, 1681.<br>
<a name="35" href="#zpet35"><sup>35</sup></a>&nbsp;&nbsp;Sabině Stuart de Chevalier, <i>Discours philosophique sur les Trois Principes</i> nebo <i>Clef du Sanctuaire philosophique</i>. Paříž, Quillau, 1781.<br>
<a name="36" href="#zpet36"><sup>36</sup></a>&nbsp;&nbsp;<i>La Cabale Intellective</i>. Mss. de la biblioth. de l'Arsenal, S. et A. 72, str. 15.<br>
<a name="37" href="#zpet37"><sup>37</sup></a>&nbsp;&nbsp;<i>Nouvelle Lumi&#232;re chymique. Traité du Mercure</i>, kap. IX, str. 41. Paříž, Jean d'Houry, 1649.<br>
<a name="38" href="#zpet38"><sup>38</sup></a>&nbsp;&nbsp;<i>Dictionnaire des Arts et des Sciences</i>, art. Rosé-Croix. Paříž, Coignard, 1731.<br>
<a name="39" href="#zpet39"><sup>39</sup></a>&nbsp;&nbsp;Z nejslavnějších center zasvěcení tohoto druhu jmenujme řády <i>Illuminátů, Rytířů černého Orla, Dvou orlů, Apokalypsy; zasvěcení asijští bratří, Palestinští a zodiakální bratří;</i> Společnosti <i>černých Bratří, Vyvolených Koinos, Mopsů, Sedmi Mečů, Neviditelných, Princů Smrti; Rytíře Labutě založené Eliášem, Rytíře Psa a Kohouta, Rytíře kulatého Stolu, Bílého narcisu, Bodláčí, Lázně, Mrtvého Zvířete, Amarantu</i> atd.<br>
<a name="40" href="#zpet40"><sup>40</sup></a>&nbsp;&nbsp;Grillot de Givry, <i>Le Grand &#338;uvre</i>. Paříž, Chacornac, 1907, str. 27.<br>
<a name="41" href="#zpet40"><sup>41</sup></a>&nbsp;&nbsp;Ve svatopetrském chrámu v Římě je stejná brána nazvaná <i>svatou Branou nebo odpustkovou a je pozlacena a zazděna;</i> papež ji jednou za dvacet pět let, tedy čtyřikrát za století, otevírá úderem kladiva.<br>
<a name="42" href="#zpet42"><sup>42</sup></a>&nbsp;&nbsp;<i>Azoth nebo Moyen de faire l'Or caché des Philosophes</i>. Paříž, Pierre Moët, 1659, str. 140.<br>
<a name="43" href="#zpet43"><sup>43</sup></a>&nbsp;&nbsp;Salomon Trismosin, <i>La Toyson d'Or</i>. Paříž, Ch. Sevestre, 1612, str. 72 a 110.<br>
<a name="44" href="#zpet44"><sup>44</sup></a>&nbsp;&nbsp;Cyliani, <a href="../o_hermes.htm#tk1"><i>Hermes dévoilé</i></a>. Paříž, F. Locquin, 1832.<br>
<a name="45" href="#zpet45"><sup>45</sup></a>&nbsp;&nbsp;</i> H. de Lintaut, L'Aurore. Mss. bibl. de l'Arsenal, S. A. F. 169, n 3020.<br>
<a name="46" href="#zpet45"><sup>46</sup></a>&nbsp;&nbsp;J.-F. Henckel,  <i>Traité de l'Appropriation</i>. Paříž, Thomas Hérissant, 1760, str. 375, §416.<br>
<a name="47" href="#zpet47"><sup>47</sup></a>&nbsp;&nbsp;De Laborde, <i>Explications de l'Enigme trouvée &#224; un pilier de l'Eglise Notre-Dame de Paris</i>. Paříž, 1636.<br>
<a name="48" href="#zpet48"><sup>48</sup></a>&nbsp;&nbsp;Itinerář neplatí, poněvadž už nejméně před šesti lety se symbolický pilíř, který byl právem objektem uctívání, navrátil do Notre-Dame; nestojí daleko od místa, na němž spočíval déle než pět set let. Najdeme ho v severní věži, v místnosti s vysokou křížovou klenbou, která bude, dříve nebo později, zařízena jako muzeum, a která má svou jižní repliku o stejném půdorysu na druhé straně od základů velkých varhan. Zvědavost, ať už je jakékoliv povahy, nebývá uspokojena dříve, než donutí návštěvníka dojít až k novému místu zasvěcující skulptury. Zde ho bohužel očekává nemilé překvapení, neboť spatří politováníhodnou věc. Z celého dračího těla zůstává jenom přední část s dvěma pařáty. Nestvůrné zvíře s grácií veliké ještěrky svírá pevně athanor, zanechávaje plamenům třikrát korunovaného malého krále, který je synem jeho násilností na mrtvé cizoložnici. Nápadný je jedině obličej minerálního dítěte, které se podrobuje «ohnivým omývačům», o nichž hovoří Nicolas Flamel. Je podle středověké módy zavinuté do plenek a převázané tak, jak to dodnes můžeme vidět na porcelánových figurkách plaváčků, vkládaných do lístkového koláče v den svátku Tří králů (Conf. <i>Alchymie</i>, op. cit., str. 189.).<br>
<a name="49" href="#zpet49"><sup>49</sup></a>&nbsp;&nbsp;<i>Explications tr&#232;s curieuse des Enigmes et Figures hiéroglyphiques, Physiques, qui sont au grand portail de l'Eglise Cathédrale et Métropolitaine de Notre-Dame de Paris.</i><br>
<a name="50" href="#zpet50"><sup>50</sup></a>&nbsp;&nbsp;L.-P. François Cambriel, <i>Cours de Philosophie hermétique ou d'Alchimie en dix-neuf leçons. Paříž, Lacour et Maistrasse, 1843.</i><br>
<a name="51" href="#zpet51"><sup>51</sup></a>&nbsp;&nbsp;Abbé Villain, <i>Histoire critique de Nicolas Flamel</i>. Paříž, Desprez, 1761.<br>
<a name="52" href="#zpet51"><sup>52</sup></a>&nbsp;&nbsp;Albert Poisson, Histoire de l'Alchymie. Nicolas Flamel. Paříž, Chacornac, 1893.</a>
</div>
&nbsp; <br>&nbsp; <br>&nbsp; 
<br>
<hr align="center" width="50%">
<table width="30%" border="0" align="center" cols="3">
<tr>
<td><a href="fu_01_05.htm"><img height="30" src="manlefta.gif" width="30" border="0"></a></td>
<td align="center"><a href="fu_01_01.htm"><img height="30" src="manuparr.gif" width="30" border="0"></a></td>
<td align="right"><a href="fu_01_07.htm"><img height="30" src="manright.gif" width="30" border="0"></a></td>
</tr>
</table>
<p>&nbsp;
<script src="../../menu.js" type="text/javascript"></script>
<DIV onMouseOver="Display('1')" onMouseOut="Undisplay('1')" style="top: 50%; left: 0; position: fixed;">
<table width="1" border="0" cellspacing="0" cellpadding="0" align="left" id="Nadpis1" style="margin: 0 0 0 0; padding: 0 0 0 0;"><tr><td>&nbsp;</td></tr></table>
<iframe src="../../menu.htm" id="Zprava1" width="145" height="100%" marginwidth="11" marginheight="17" align="left" scrolling="no" frameborder="0" style="top: 0; left: 0; position: fixed; display: none;"></iframe>
</DIV>
</body>

</html>
